# Paulo Coelho - Alchymista

- Paulo Coelho [1947 - současnost]
- Brazilec katolického vyznání
- V 17 letech opustil jezuitské gymnázium, rodiče jeho touhu psát neschvalovali
- Celkem třikrát ho poslali do psychiatrické léčebny
- Vydáno v roce 1988
- **Největší brazilský bestseller všech dob**
- Nabádá k duchovnímu rozvoji a zodpovědnému přístupu k životu
- Každý člověk má svůj **Osobní příběh**, ale jen málokdo ho dokáže prožít
- Lidé volí raději pohodlí a jistotu místo rizika

## Analýza uměleckého textu

### Zasazení výňatku do kontextu díla

#### Stručný obsah

Na začátku nás příběh zavede do starého opuštěného kostela. Na místě, kde vyrostl fíkovník, spí hlavní hrdina **Santiago** a zdá se mu sen. Ráno se probudí a vzpomíná si, že tento sen se mu už jednou zdál. Chvíli nad tím hloubá a pak se rozhodne, že zajde do města a nechá si sen vyložit.

V Tarife vyhledá starou cikánku. A říká jí, co se mu zdálo. Ve snu k němu přišlo dítě, vzalo ho za ruku, vedlo ho k Egyptským pyramidám. Tam mu řeklo: „Když sem přijdeš, najdeš zakopaný poklad“ a v tu chvíli se vždy chlapec probudil. Cikánka mu slíbila sen vyložit, když jí dá desetinu toho, co nalezne. Mladík souhlasil. Ona pravila: „Jdi do Egypta k pyramidám a najdi tam ten poklad.“ Santiago si pomyslil, to jsem sem nemusel chodit. Ale co, je to zadarmo. Když nepůjdu poklad hledat, cikánka také nic nedostane.

A jelikož byl pasáček ovcí, vydal se s nimi do dalšího města prodávat vlnu. Jednou sedí na náměstí a čte si svou jedinou knihu a tu k němu promluví starý král a nabádá ho, aby si splnil svůj „Osobní příběh“ – šel hledat poklad. Mladík nakonec svolí, prodá všechny svoje ovečky a za utržené peníze jede do Egypta. (**= kladen důraz na to, že člověk se musí vzdát své minulosti aby došel ke svému cíli - ovce ho drželi doma**)

Sice se neumí domluvit arabsky, ale ze svého putování s ovcemi zjistil, že nejen slovy se člověk domluví. Zajde do první hospody, co najde, a rád by se někoho zeptal na cestu. Tu si k němu jeden Arab přisedne a promluví španělsky. Vyjedná si od Santiaga všechny peníze na nákup dvou velbloudů a jde je koupit. Z hospody ještě vyšli spolu, ale najednou po průvodci ani stopy a mladík přišel o všechny své úspory. (**= autor pronese, že není uvežněn v cizím světě, ale novém světě**)

*Pořád mu zbývaly kameny od krále které mohl prodat a dostat se domů, ale neudělal to.*

Smutný se toulal městem, až narazil na sklenářství. Majiteli krámku nabídl vyleštit všechny sklenice ve výloze za trochu jídla. Nakonec se domluvili, že Santiago bude u sklenáře pracovat za podíl ze zisku. Majitel si pomyslel, že to moc peněz nebude, protože poloha krámku je daleko od centra a už dlouhou dobu nic neprodal. Ale Santiago měl plno dobrých nápadů na zlepšení prodeje a zisk se mnohonásobně zvýšil, protože viděl svůj cíl – nashromáždit peníze na cestu. (**= už po několikáte měl dost peněz, aby se mohl vrátit zpět**)

Za rok měl mladík dost peněz na uskutečnění svého snu. Domluvil se s jednou Karavanou, že se s nimi vydá do pouště. V oáze Al-Fajjúm se zamiloval do ženy pouště Fátimy. Už si myslel, že našel svůj poklad, tedy ženu, ale nakonec potkal Alchymistu a ten ho přesvědčil, že jeho poklad přece leží u Egyptských pyramid, nikoli v oáze. Tak se tedy tentokrát v doprovodu Alchymisty vydali k pyramidám. Cestu jim znepříjemňovala válka mezi kmeny pouště. **Člověk se musí naučit naslouchat svému srdci.**

Nakonec dorazili do kláštera nedaleko pyramid. Zde se Alchymista se Santiagem rozloučil. Ještě mu dal na cestu kousek zlata a další kousek mu nechal u mnichů, kdyby ho potřeboval, až se bude vracet. Santiago nazítří vyrazil k pyramidám a jeho srdce k němu promluvilo: „Až se rozpláčeš, tak budeš na místě pokladu.“

Mladík začal kopat nedaleko pyramid. Už kopal dlouho a najednou k němu přišli dva muži a chtěli vědět, co dělá. Mysleli si, že něco schovává, proto Santiaga prohledali a našli u něj zlato, to mu sebrali. Pak ho tloukli a nakonec z něj vymlátili odpověď, že hledá poklad. Lupiči se mu vysmáli a nechali ho jít. Ještě než odešel, tak ten větší z lupičů prohlásil: *„Zrovna před dvěma roky se mi na tomto místě zdál dvakrát po sobě sen. Zdálo se mi, že mám jet do Španělska a vyhledat polo zbořený kostel, v němž uprostřed roste fíkovník a kde pastýři často přespávají. Ve snu se mi zdálo, že když pod fíkovníkem budu kopat, naleznu poklad. Nejsem takový blázen, abych putoval přes celou poušť jenom proto, že se mi zdál sen.“*

Po těchto slovech Santiago pochopil, že nalezl poklad. (**= tím pokladem nebylo nic hmotného, ale ta cesta kterou prožil**). Vrátil se do Španělska s posledním kusem zlata, které mu Alchymista nechal u mnicha (**paradoxně tam, kde příběh začíná**), a našel poklad. Ta cesta co absolvoval byl ten poklad. Náhle na tváři ucítil závan větru a povídá: „Fátimo, ženo mého srdce, už jdu.“

**Během děje byl několikrát bohatý, zabezpěčený, ale nikdy by tak nebyl spokojený.**

### Téma a motiv

- **téma**

Osobní příběh Santiaga, který putuje za svým snem (ten tvoří jeho osobní příběh)

- **motiv**

Přístup k životu; hledání pokladu; láska; pochopení; život; mysl; úcta k přírodě a k bohu; osud; pyramidy (nedosažitelno); daleká cesta; duch pouště

### Časoprostor

Španělsko (Andalusia), Maroko (Tanger), Egypt. Čas není přímo určen. *(lze usuzovat po roce 1887, protože je zmiňován jazyk Esperanto)*

### Kompoziční výstavba

Chronologický postup s retrospektivními odbočkami do minulosti (vyprávění příběhů o králech apod).

### Literární druh a žánr

- **druh**

Epika (= má děj)

- **žánr**

Filozofický román

### Vypravěč / lyrický subjekt

Er-forma

### Postavy

- **Santiago**
  - hlavní postava
  - příběh popisuje jeho cestu za pokladem (= svým osudem, ten osud je ta cesta)

- **cikánka**
  - vyložila Santiaga sen, požaduje desetinu pokladu
  - Santiago si myslí, že s ní ztrácel čas

- **Král**
  - daruje Santiagovi kameny na cestu, požaduje desetinu stáda
  - *"To je tedy problém. Nemůžu ti pomoci, dokud si budeš myslet, že máš ovcí dost."* (snažil se Santiaga odprostit od minulosti, která ho držela ve Španělsku)

- **Alchymista**
  - Alchymisté = *"Byli to lidé, kteří celý svůj život věnovali čištění kovů v laboratořích; věřili, že když nějaký kov bude celou řadu let zahříván, osvobodí se nakonec od svých individuálních vlastností a místo nich zůstane jen Duše svě"* (= alegorie)
  - Provedl Santiaga pouští

### Vyprávěcí způsoby

### Typy promluv

Pásmo vypravěče.

### Veršovaná výstavba

**Není.** Dílo je psáno prózou.

### Jazykové prostředky a jejich funkce ve výňatku

XXX

## Literárněhistorický kontext
### Kontext autorovy tvorby

- Poutník – Mágův deník
- Veronika se rozhodla zemřít

### Literální / obecně kulturní kontext
- **magický realismus**
  - Gabriel García Márguez [1927 – 2014] - *nejvýraznější představitel magického realismu*
      - novela Kronika ohlášené smrti, román Sto roků samoty
  - Günter Grass - Plechový bubínek
