# Didaktický test státní maturitní zkoušky Český jazyk a literatura
- Studijní obor: 18-20-M/01 - Informační technologie
- Škola - Střední průmyslová škola, Česká Lípa, Havlíčkova 426, p. o.
- Školní rok: 2018/19

## Upozornění
Autor ani odborný dozor neručí za správnost zpracovaných témat. Zpracovaná témata slouží pouze pro studijní účely autora. Autor i odborný dozor se vzdává jakékoliv odpovědnosti za škody vzniklé při využití poznatků nebo jiných informací z uvedených dokumentů.

## Literární teorie

### Zvukové prostředky

1. **eufonie** – libozvuk – příjemné uspořádání hlásek;
2. **kakofonie** – nelibozvučnost (opak *eufonie*);
3. **onomatopoie** - zvukomalba – hromadění podobných hlásek, která navozují zvuky - například:
    - s, š – **š**umění;
    - r, ř – **ř**inčení – **ř**inčí h**ř**mot **ř**etězů (K. H. Mácha);
    - použití citoslovcí – `buch, buch`
4. **zvukosled** – opakování hlásek nebo skupin hlásek `spí myrty s mírnými lístky i mírnými stíny (K. Biebl)`
5. **paronomázie** – hromadění slov odvozených od stejného kmene - `slavme slavně slávu Slávů slavných (Kollár)`
    
### Spisovné prostředky

1. **národní spisovný jazyk** – základ díla
2. **odborné termíny**
3. **archaismy**
4. **knižních slova**
5. **poetismy** (tj. *básnické výrazy*);
6. **neologismy** (tj. *nově vytvořená slova*);

### Nespisovné prostředky

1. **dialektismy** (tj. nářeční slova);
2. **slova citově zabarvená**
3. **vulgarismy**
4. **slangové výrazy**
5. **slova i tvary obecné češtiny**

### Slova stylově zabarvená

- augmentativa – zveličují, zesilují význam slova `psisko, zoban`
- deminutiva – zdrobněliny `pejsánek, nosánek`
- pejorativa – hanlivá slova `dědek, babizna`
- familiaria – důvěrná rodinná slova `bábinka, mamča`
- hypokoristika – mazlivá slova `zlatíčko, hamat`
- slang – profesionální a zájmová mluva `kanár, plnej počet`
- argot – mluva deklasovaných vrstev společnosti `fízl, udělat káču`
- dialektizmy – nářeční slova `šufánek, roba, gazda`
- vulgarismy - hrubá slova `blbec, hajzl`
- neologismy – nová slova `smuténka, kráčivec`
- archaismy – zastaralá slova `týn, hvozd`
- historismy – pojmenování zaniklo skutečnosti `dráb, sudlice`
- poetismy – básnická slova `vesna, luna`
- umělci tvoří velmi často tzv. obrazná pojmenování /tropy/ - vytvářejí neočekávaná  spojení slov, přenášejí význam apod.

### Tropy - obrazná (nepřímá) pojmenování

- antiteze - přirovnání protikladem
    - první část obsahuje obraz (1), ten je ve druhé části popřen (2) a ve třetí je vyjádřen
základní přirovnávaný jev (3)

```
Na horách se svítí.
já tam poběhnu;
je-li to kvítečko,
já ho utrhnu. (1)

Kvítečko to není, (2)
je to milá má;
proto se tak svítí,
že je upřímná. (3)
```

- metafora - přirovnání na základě podobnosti
  - přímý význam slova pro obraz jevu `perly – klenoty`
  - na základě vnější podobnosti i přenesený význam slova `perly rosy-kapky rosy, kapka je podobná perle`
  - metafora může být vyjádřena různými způsoby - od nejjednoduššího způsobu přívlastkového např. stříbrný vítr, až po složité větné a veršové konstrukce:
 
 
```
Slunce je velký básník
a napsalo krásnou báseň
zlatým perem na naši zem. (J. Wolker)

Okno je skleněná loď
připoutaná k břehům mé světnice. (J. Wolker)
```

- personifikace - je prostředek, jímž se pojmenování vlastností nebo činů živých bytostí přenáší na předměty neživé

```
Na zemi se v liliovém dolu hrbily zapadané střechy chalup. (Karel Václav Rais)

ticho, do něhož mrkalo jen několik osvětlených okének… (Karel Václav Rais)
```

- metonymie -  jedná se o přenesení významu na základě věcné souvislosti
    
```
město /sídelní forma/ … a město čeká, úzkost ve zdech svých… (Jaroslav Seifert) -
/město - všichni obyvatelé - čekají plni úzkosti/

Viděli jsme sůl, textil, lodi, vagony, uhlí, kovy, sklo.
/nemetonymické vyjádření by bylo: Navštívili jsme solné doly, středisko textilního průmyslu, loděnice…. /

Je psáno jeho rukou

Hrad reagoval okamžitě
```

- synekdocha
    - nahrazení části za celek
    
```
„Tak už jsem tady,“ řekly veverčí zuby. (Karel Čapek) /místo …řekl pán s veverčími zuby/
```

- perifráze - je opis, kterým se vystihuje určitý jev nebo děj pomocí typických znaků

```
„Nenadála jsem se, že se tak brzy u vás budou péci **svatební koláče**.“ (Vojtěch
Martínek) /místo: že budete tak brzy strojit svatbu/

Za trochu lásky šel bych **světa kraj**, jak ten, kdo zpívá u dveří a prosí. (Jaroslav
Vrchlický)
```

- eufemismus - znamená zjemnění, zjemňuje výrazy, které pro nás znamenají nepříjemné představy

```
Až bude růst nade mnou tráva. (Petr Bezruč)
```

- hyperbola - nadsázka, zveličení výrazu

```
**tisíckrát** tě líbám

**Stokrát** jsem tě prosila
```

- litotes - vyjádření kladu pomocí dvou záporů

```
nemá mne nerada
```

- oxymorón - zdánlivě nelogické spojení dvou slov /živá mrtvola/, jednoho z takto používaných slov užíváme ve významu posunutém nebo přeneseném 

```
…zbortěné harfy tón, ztrhané strůny zvuk,
zašlého věku děj, umřelé hvězdy svit,
zašlé bludice pouť, mrtvé milenky cit,
to jestiť zemřelých krásný dětinský čas. (Karel Hynek Mácha)
```
- ironie a sarkasmus (tj. zesílená ironie) - jsou prostředky, v nichž je užito slova v opačném významu, než v jakém se ho používá
obvykle

```
Ty tu máš ale pořádek!

Oslí uši právě dobře ke koruně sluší (K. H. Borovský)
```

- alegorie (jinotaj) - utajení skutečného obsahu
- symbol (znak) - konkrétní slovo nahrazuje abstraktní pojem

```
kříž – křesťanství

červená barva – láska, krev, válka.
```

### Odchylky od pravidelné větné skladby

- anakolut - opuštění větné stavby v průběhu výpovědi

```
Já, já toho věštec od Beskydu lidu,
Bůh mne jim nedal. Ten té dbá země,
kde zlaté obilí k obzoru běží,…
(Petr Bezruč)
```

- elipsa - vypuštění podstatného větného členu /např. holého přísudku/ ve větě, věta neúplná

```
My o vlku a vlk za humny. /místo: My mluvíme o vlku a vlk je za humny./
```

- apoziopeze - neukončená výpověď, zpravidla graficky označovaná třemi tečkami

```
Tak se mi jeví svět v tu chvíli,
sedm let po Hirošimě,
v tu hypnotickou **chvíli…**
(František Hrubín) 
```

- osamostatňování větných členů - větný člen stojí mimo větu, přestože patří vlastně do jejího schématu

```
Ale kdybyste se mě zeptali, co se mi v Holandsku líbilo nejvíc, tedy vyhrknu bez
dlouhého přemýšlení, že lidské příbytky. **A krávy. A květiny.**
(Karel Čapek) 
```

- inverze (inverzní slovosled) - změna pořádku slov
- apostrofa - oslovení

```
Čechy krásné, Čechy mé
```

- pleonasmus - nadbytečné hromadění slov

```
Po **modrém blankytu** bělavé páry hynou (K. H. Mácha)
```

- tautologie - sdělení téhož dvěma a více způsoby

```
**Nevesely, truchlivy**

jsou ty kraje vodní (K. J. Eerben)
```

- paradox - zdánlivě protismyslné tvrzení, které odporuje vžité představě

```
Sníh žije, když taje (V. Závada)
```

- zeugma - spojení dvou členů stejnou vazbou, i když každý z nich má mít jinou vazbu: `před i po obědě. (Před obědem i po obědě.)`
- kontaminace - smíšení dvou různých větných staveb: `cenit si odměny (smíšení vazeb cenit si odměnu a vážit si odměny)`.
- atrakce - splynutí vazeb v některých ustálených spojeních: `ber, kde ber (místo ber, kde bereš)`
- vsuvka - připojení doplňující informace do věty. Vsuvka se odděluje čárkami a může být z věty vypuštěna, aniž by věta ztratila původní smysl: `To je, jak známo, nemožné.`

### Figury

Syntaktické konstrukce vznikající pravidelným seskupováním slov nebo
opakováním některého slova na určitém, vždy stejném místě ve větě nebo verši

- opakování slova - ve větě nebo v dalším textu, ne však těsně za sebou

```
A na břehu **tiché** vody není žádné zábradlí, nýbrž **tiché** a veliké stromy a **tichá** průčelí
domů s jasnými okny; a to všechno se tiše zrcadlí v té vodě. (Karel Čapek)
```

- epizeuxis - opakování slova v jedné větě těsně po sobě

```
Tam **žádný - žádný - žádný** cíl
- bez konce dál - bez konce jen
se na mne věčnost dívá.
(Karel Hynek Mácha)
```

- anafora - opakování jednoho nebo několika slov na začátku dvou nebo několika po sobě
jdoucích veršů nebo vět

```
… **krev** teče mi z čela, **krev** teče mi z očí,
**krev** utíká z šíje, **krev** ubíhá z prsou...
(Petr Bezruč) 
```

- epifora - opakování jednoho nebo několika slov na konci dvou nebo několika po sobě jdoucích
veršů nebo vět

```
Jaký je to divný kraj,
milý bože, divný kraj!
(František Ladislav Čelakovský)
```

- epanastrofa - opakování téhož slova na konci jednoho a na začátku následujícího verše nebo věty

```
… a nazván Volžanín, po vychování,
po vychování u matky Volhy.
(František Ladislav Čelakovský)
```

- aliterace - náslovný rým, opakování stejné hlásky nebo skupin hlásek na začátku sousedních slov

```
**Potkal potkan potkana**
**pod** kamenem, **pod** kamenem
**po**čkat pane **po**tkane…(J. Suchý)
```
